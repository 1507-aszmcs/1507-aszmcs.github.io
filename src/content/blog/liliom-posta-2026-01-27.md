---
title: Liliom Posta - Január
description: Új csapatnaptár, web- és facebook oldal!
date: 2026-01-25
author: Tallósy Anna
---

# Liliomposta

![Díszítő kép](/images/posts/naptar.png "Csapatunk naptárát ábrázoló oldalt díszítő kép.")

## Készítettünk egy naptárat a szülőknek!   

Készültünk egy kis meglepetéssel, hogy a szülőknek is kedveskedjünk. Elkészítettünk az utóbbi három év legjobb képeivel egy csapatnaptárat, amivel a család minden tagja betekintést nyerhet milyen is a cserkészélet és biztosak vagyunk benne, mosolygással fog feldobni minden nappalit, ahova kikerül. Ezzel is szeretnénk erősíteni a köteléket és megköszönni a szülői támogatást odaadó munkánkhoz. Hálásan köszönjük az eddigi támogatást, reméljük sok örömöt és nosztalgikus pillanatot tud majd hozni a közös naptár! Aki szeretne beszerezni egyet, vagy többet (nagymamának, nagypapának is) az ezen a linken adhatja le rendelését. Három kattintás az egész, a többit mi intézzük.

<a href="https://forms.gle/Lk84MDeAHQwvzKJp9">https://forms.gle/Lk84MDeAHQwvzKJp9</a>

Minden rendelés adományba megy, az összegyűlt pénzt a sátrak felújítására fogjuk szánni, hogy idén ne ázzon be senki. Az ajánlott ár 5000.-Ft, amit utalni is lehet. Kérjük mindenki lehetőségeihez mérten adományozzon. Köszönjük és jó kép nézegetést, naptárban tervezgetést idénre!

- Kuna Áron

## Honlap

Elkészült cserkészcsapatunk honlapja, ahol egy helyen megtekinthetőek lesznek a csapatunkkal kapcsolatos hírek, a programokról készült tartalmak, valamint a csapatunk története és történései.

## Facebook-oldal

Elkészült csapatunk facebook-oldala, ahol a legfrissebb hirdetmények és programokról készült bejegyzések tekinthetőek meg.
A faceook-oldal címe:

<a href="https://www.facebook.com/profile.php?id=61586068234315">Facebook</a>

## Éves időpontok

Ebben a részben felsoroljuk az év fontosabb időpontjait.
 
Kiscserkész korosztály (3-5. évfolyam):

2026:
- Kiscserkész portya: március 20- 22.
- Kiscserkész program (3-4. évfolyam): május 15.
- Tanyázás (4-5. évf.): augusztus 16-19.

Cserkész korosztály (6-8. évfolyam):
2026:
- Tavaszi cserkész portya: április 24-26.
- Tábor: július 2-15.
   - előtábor: július 2-5. (9. évfolyamtól)
   - tábor: július 6-15. (6. évfolyamtól)

Kósza korosztály (9-12. évfolyam):
2026:
- Kósza program: február 20.
- Kósza program: március 27-28.
- Tábor: július 2-15.
   - előtábor: július 2-5. (9. évfolyamtól)
   - tábor: július 6-15. (6. évfolyamtól)
- SNyKS (Sándorfalvi Nyárzáró Kósza Strandolás): augusztus
- Cseróröpi (8. évfolyam utántól): augusztus

A pontosabb illetve új időpontokkal mihamarabb jelentkezünk!

## Csapatnap

Január 17-én az egész csapatunk találkozott, és megünnepeltük csapatunk 30. születésnapját. Nemsokára a holnapunkon lesz olvasható egy beszámoló erről a napról!

A szülők számára a csapatnapról készült képeket az emailben küldött liliompósta szolgáltatja (google drive link segítségével).

## REpont

Az új üveg visszaváltási rendszer bevezetése következtében, egyesületünknek - és így cserkészcsapatunknak - lehetősége nyílt ilyen formán is támogatásokat gyűjteni. Kérjük, amennyiben tehetik scanneljék be a QR-kódot a visszaváltás előtt, amely segítségével közvetlenül támogathatják a csapatunkat.

A QR kódot megtalálják a honlaplapon a "támogatás" fülön!


Bármilyen egyéb kérdéssel keressenek Minket az 1507@cserkesz.hu e-mail címen!
