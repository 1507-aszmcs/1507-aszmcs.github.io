---
title: Új Csapatparancsnok
description: Bemutatkozik csapatunk új csapatparancsnoka, Kuna Máté
date: 2026-01-06T21:50:00.000+01:00
author: Tallósy Anna
---

## Bemutatkozik az új CSPK!

![Csapatparancsnokról közeli kép](/images/posts/Kuna.png "Kuna Máté CSPK")

Örömmel tájékoztatjuk a csapatunk Cserkészeit és Szüleiket, hogy nyár végén új időszak vette kezdetét, ugyanis új csapatparancsnokunkként Kuna Máté vette át a csapat vezetését.

Máté 13 éves kora óta aktív tagja a csapatnak, és az elmúlt időszakban elhivatottan szolgálta közösségünket különböző szerepekben. A Rozsomák őrs tagjaként kezdte a cserkészetet, majd a Gepárd őrs őrsvezetőjeként kapott vezetői szerepet. Később a kiscserkész raj rajvezetőként egy évig, (2019 és 2020 között), majd a kósza raj rajvezetőjeként három évig (2020 és 2023 között) segítette a csapat munkáját, majd 2023-ban táborparancsnokként is bizonyította csapatunkban a rátermettségét. Kerületi szinten részt vett a vezetőképzés megszervezésében kiképzőként is.

Civil életében a VÁTI Településrendezési Kft.-nél dolgozik Budapesten, míg képzettségét okleveles tájépítész mérnökként a MATE Tájépítészeti és Településtervezési Karán szerezte. Szeret sportolni, focizni, futni, barkácsolni.

Máté energikus, proaktív és közösségépítő személyiségével mindig példát mutatott fiatalabb cserkészeinknek, így biztosak vagyunk benne, hogy vezetése alatt csapatunk továbbra is megőrzi hagyományait, miközben új lendületet és friss szemléletet kap.

Keressétek őt bizalommal!
